# Instrukcja dla agentów i automatycznych współpracowników

> **To jest jedyny plik startowy sesji.** Arena (i każdy inny runner) ma
> wczytać **ten plik jako pierwszy**, niezależnie od treści wiadomości
> startowej właściciela. Nie odpowiadaj właścicielowi i nie otwieraj ankiety
> o zadanie, zanim nie wykonasz bloku „Czytaj zanim cokolwiek zrobisz”.

## 0. Czytaj zanim cokolwiek zrobisz (także zanim napiszesz w czacie)

Kolejność jest obowiązkowa. Nie skracaj jej do „przejrzałem handoff”.
Nie wybieraj „właściwych” ADR-ów — **czytasz wszystkie**.

**Każdy plik lektury obowiązkowej czytasz W CAŁOŚCI — od pierwszej do
ostatniej linii, nie tylko nagłówki, początek ani „kilka ostatnich wpisów”.**
Dotyczy to zwłaszcza `docs/LESSONS.md` (WSZYSTKIE lekcje L1–L…, nie tylko
najnowsze) i każdego ADR-a. Jeżeli narzędzie zwróci plik pofragmentowany
(ucięcie, `truncated`, `hasMore`, stronicowanie, limit bajtów) — **dobierasz
kolejne fragmenty aż do końca pliku** i dopiero wtedy uznajesz go za
przeczytany. „Przejrzałem”, „doczytałem ostatnie” czy „streściłem” NIE jest
przeczytaniem. Kontrola dla siebie: znasz `wc -l` pliku i wiesz, że dotarłeś
do ostatniej linii.

1. **Ten plik** (`AGENTS.md`) — do końca, nie tylko nagłówki.
2. **Wszystkie ADR-y** w `docs/decisions/` — najpierw
   [README rejestru](docs/decisions/README.md), potem **każdy** plik
   `NNNN-*.md` **przeczytany do końca** (nie sam nagłówek ani „Decyzja”).
   Szczególnie nie pomijaj
   [ADR 0020](docs/decisions/0020-mandatory-session-workflow-pr-audit-incremental.md)
   (co sesja **robi**: PR → audyt poprzedniego PR → inkrementalne commity)
   ani ADR 0002, 0007, 0013, 0016, 0018.
3. **`docs/LESSONS.md`** — CAŁY rejestr, wszystkie lekcje do ostatniej (powtarzalne pułapki); nie zatrzymuj się na kilku najnowszych.
4. **`docs/setup/ENVIRONMENT.md`** — stałe ograniczenia sandboxa / gita / sieci.
5. **Ostatni PR** — ten, który masz zaudytować wg ADR 0020
   (`gh pr list --limit 3`, potem `gh pr view <nr>` i jego diff). To jest
   punkt zaczepienia bieżącej pracy.
6. **Najnowszy `docs/setup/HANDOFF_*.md`** — skrót JEDNEJ sesji: stan na
   koniec i rzeczy otwarte. Nie jest źródłem zasad.

Po tej lekturze **wiesz, co robić** — jest to w ADR 0020, nie w pytaniu do
właściciela. Prompt „kontynuujemy” / „pytaj, jeśli nie wiesz” nie zawiesza
tego bloku.

**Czego NIE czytasz na start:** `docs/PROJECT_HISTORY.md` (dziennik sesji,
~5900 linii), `docs/plans/*`, `docs/audits/*`, starsze handoffy. To archiwum
przebiegu prac, nie zasady — sięgasz tam **punktowo i grepem**, gdy potrzebny
jest kontekst konkretnej historycznej decyzji. Zasady, których musisz
przestrzegać, mieszkają wyłącznie w pozycjach 1–4.

**Budżet lektury startowej:** pozycje 1–4 mają się mieścić w **100 tys.
tokenów**. Pilnuje tego `test/dokumentacja-budzet-lektury.test.js`; gdy
próg zostanie przekroczony, przepisanie/rozdzielenie dokumentów staje się
obowiązkowym zadaniem sesji, a nie opcją.

Potem, w miarę potrzeby obszaru: `docs/PRODUCT.md`, `docs/ARCHITECTURE.md`,
`docs/WORKFLOW.md`, `SECURITY.md`, `docs/setup/TESTER_STOLU.md`.

## ⚠️ OBOWIĄZKOWY TRYB SESJI — ADR 0020 (po lekturze, nie zamiast niej)

Cztery reguły obowiązują KAŻDĄ sesję bez wyjątku. Są **nadrzędne** wobec
handoffów, startowego promptu Arena i planów w `docs/plans/`. Żaden inny
dokument nie może ich wyłączyć. Szczegóły: ADR 0020.

1. **Pull Request na starcie.** PR musi istnieć na GitHubie PRZED jakimkolwiek
   kodowaniem. Może zawierać tylko plan audytu opisanego w pkt 2, ale gałąź musi być na
   GitHubie.

2. **Audyt poprzedniego PR przed kodowaniem.** Przed rozpoczęciem nowej pracy
   sesja przegląda każdy zmieniony plik poprzedniego scalonego PR pod kątem
   logiki i sensowności zmiany, zgodności z CR MtG, ADR 0002 i testów RED→GREEN. Wynik w `docs/audits/`
   i w opisie PR.
   UWAGA! Audyt nie może być jedynie zaraportowaniem zmian i wyniku testów, a powinien być dokładnym
   sprawdzeniem wprowadzonych zmian czyli stanem projektu po poprzednim PR, a stanem na jego starcie.

3. **Inkrementalne commity.** Każdy samodzielnie zielony krok (`npm test` +
   `npm run build`) jest commitem OSOBNO i od razu pushowany. Zakazany jest
   jeden wielki commit z całą sesją.

4. **Tylko przyrostowo, nigdy force push** (ADR 0020 D). Praca ląduje na
   gałęzi jako NOWE commity; force push jest zakazany na każdej gałęzi, a przed
   pushem sprawdza się `HEAD` i różnicę wobec gałęzi zdalnej (procedura
   odzyskiwania po resecie workspace: ADR 0020 D i `ENVIRONMENT.md` §2).

Pytanie do właściciela wolno zadać wyłącznie gdy praca jest **zablokowana**
decyzją, której agent nie może podjąć sam (nowy powód `limitations`, zmiana
architektury, pełne B0, sprzeczność ADR). `docs/backlog.md` nie jest kolejką.
Nie wymyślaj nowej listy kart. Nie pytaj „co robimy?” zamiast wykonać ADR 0020.

## Start zadania: rozpoznanie, plan, mini-roadmapa PRZED kodowaniem

Po otrzymaniu zadania sesja NAJPIERW rozpoznaje zadanie (stan repo, testy,
dane wejściowe), planuje wdrożenie i spisuje **szczegółową mini-roadmapę
zadania** — etapy z kryteriami ukończenia (testy/build), kolejnością planowanych
commitów i ryzykami/pułapkami. Roadmapa ląduje w `docs/plans/PLAN_<data>-<slug>.md`
i jest **wypychana jako osobny commit w PR sesji przed rozpoczęciem kodowania**.
Podczas pracy roadmapa jest aktualizowana (odhaczanie etapów kolejnymi
commitami), a na końcu zadania dopisuje się krótkie podsumowanie wykonania.

Dzięki temu po awarii sesji nowy agent odczytuje plan z repozytorium,
konfrontuje go z aktualnym stanem (commity PR, testy, odhaczone etapy) i
podejmuje zadanie w miejscu, w którym praca urwała się — zamiast zaczynać
rozpoznanie od zera. To uzupełnienie, nie zamiennik handoffu sesji
(`docs/setup/HANDOFF_*.md` opisuje stan CAŁEGO projektu; roadmapa — JEDNO
bieżące zadanie).

## Obowiązkowy audyt poprzedniego PR na starcie sesji

Każda nowa sesja, zanim rozpocznie jakiekolwiek nowe kodowanie, zaczyna się od
szczegółowego audytu poprzedniego PR (ADR 0020 B / ADR 0016). Audyt obejmuje minimum:

- **poprawność zmian w engine** (reguły, stan, FoW, determinizm) — czy żadna
  zmiana nie została pominięta ani nie regresuje istniejących zachowań;
- **prawidłowe zakodowanie kart w batchu** poprzedniej sesji — zgodność z Oracle
  text (Scryfall) i mechanikami, poprawne pola i `limitations`, działanie na
  prawdziwych przykładowych scenariuszach;
- **audyt mechanik** używanych przez dodane karty — czy implementacja jest
  generyczna i czy nie ma specjalnych przypadków po nazwie/ID karty
  (zgodnie z ADR 0002).

Audyt wykonuje się **bez pełnego B0** (pełna macierz benchmarku bota może
przekroczyć limit czasu sesji); dopuszczalne potwierdzenie to `npm test` oraz
`node --test test/bot-benchmark.test.js`. Wnioski z audytu zapisuje się
w roadmapie zadania i `docs/PROJECT_HISTORY.md`. Szczegóły: ADR 0016.

**Pełny benchmark B0 tylko na wyraźną komendę właściciela (ADR 0018).**
Agent NIGDY nie odpala pełnej macierzy (23 400 meczów, ~40+ min) „przy
okazji" — ani w audycie, ani żeby domknąć PR. Do opisu PR wystarcza profil
SZYBKI (`node tools/benchmark.mjs` — domyślnie, ~2–4 min, ta sama próbka co
test regresji). Pełna macierz wymaga jawnego `--full` = komendy właściciela;
jej wynik trafia wtedy do `tools/b1-final-*.json|txt` i opisu PR.

**Tiers testów (ADR 0019).** `npm test` to SZYBKI RDZEŃ (pętla deweloperska,
bez plików z `tools/test-manifest.json`); ciężkie pliki: `npm run test:slow`;
pełny pakiet (brama PR, to samo co CI): `npm run test:all`. Plik trafia do
manifestu, gdy jego samodzielny czas przekracza ~5 s. Wzrost katalogu kart
nie rośnie w testy ręczne — `test/catalog-coverage.test.js` weryfikuje
KAŻDĄ kartę rejestru strukturalnie.

## Źródło prawdy

Repozytorium, testy i dokumentacja są źródłem prawdy. Historia czatu, opis zadania i komentarze mogą być niepełne. Jeżeli są sprzeczne:

1. nie ukrywaj sprzeczności;
2. sprawdź najnowsze ADR-y i najnowszy handoff;
3. poproś właściciela o decyzję, jeśli zmiana jest nieodwracalna lub wpływa na zakres;
4. zapisz rozstrzygnięcie w repozytorium.

## Zasady pracy z repozytorium

Te reguły obowiązują każdego agenta bez wyjątku (szczegóły: `docs/WORKFLOW.md`, ADR 0007):

- **Praca istnieje dopiero po `git push`.** Nowa sesja widzi WYŁĄCZNIE `main`
  na GitHubie i tekst pierwszego promptu — pliki lokalne, `/tmp`, historia
  czatu i niewypchnięte commity przepadają (ADR 0013). Sandbox potrafi też
  zresetować workspace do świeżego klona **w trakcie** sesji. Dlatego:
  commituj i pushuj po każdym samodzielnie zielonym kroku, a po każdym
  commicie sprawdź `git log --oneline -1`. Procedura odzyskania po resecie:
  `docs/setup/ENVIRONMENT.md` §2.
- Pracuj wyłącznie na gałęzi przypisanej do sesji; nigdy nie zapisuj zmian bezpośrednio w `main`.
- **Praca jest zapisywana WYŁĄCZNIE przyrostowo — nowymi commitami na końcu
  gałęzi. Force push jest zakazany na KAŻDEJ gałęzi** (ADR 0020 D, zlecenie
  właściciela 2026-08-24). Zdarzało się, że agent nie sprawdził `HEAD` po
  resecie workspace albo źle policzył diff i „na siłę” commitował całość,
  nadpisując wcześniejszą pracę — to grozi jej nieodwracalną utratą.
  Przed każdym pushem: `git log --oneline -3` + `git status`, potem
  `git fetch origin <gałąź>` i porównanie `HEAD..FETCH_HEAD` z
  `FETCH_HEAD..HEAD`. Gdy zdalna gałąź jest przede mną: `git reset --hard
  FETCH_HEAD` + `git cherry-pick` moich commitów (wcześniej `git branch
  backup-…`). Odrzucony push (`non-fast-forward`) znaczy, że tego sprawdzenia
  nie było — nie sięgaj po `--force`.
- Nie wykonuj push do `main` — ochrona i tak go odrzuci.
- Nie proś o dodanie kogokolwiek do bypass list i nie zmieniaj ustawień ochrony `main`
  bez wyraźnej decyzji właściciela.
- Każdą zmianę zgłaszaj jako Pull Request do `main` z wypełnionym szablonem opisu.
- **Nie wykonuj merge.** Scalenie jest jawną decyzją właściciela; preferowana metoda to
  `Squash and merge`.
- Nie zamykaj cudzych wątków komentarzy tylko po to, żeby odblokować scalanie.
- Zanim uznasz zadanie za skończone, sprawdź faktyczny stan `main` — nie zakładaj,
  że wcześniejsza sesja opublikowała swoje zmiany.
- Nie commituj sekretów ani ciężkich zasobów; zasady opisuje `SECURITY.md`.
- **„Samodzielnie zielony" znaczy: cały pakiet, nie wycinek.** Przed każdym
  commitem uruchom `npm test` (szybki rdzeń), a nie tylko testy dopisanego
  pliku. Nauczka z M109: karta dopisana do katalogu jako `supported`, ale
  jeszcze nieobecna w żadnej talii, wywraca strażnika konwencji z zupełnie
  innego pliku — CI pokazał czerwony krzyżyk przy commicie, który lokalnie
  „przechodził". Zmiana danych (karty, talie) potrafi zepsuć test odległy
  o kilka katalogów.
- Sesja agentska to relacja **1 sesja = 1 gałąź = 1 PR**. Wszystkie tematy zlecone
  w sesji dopisuj do PR tej sesji osobnymi, samodzielnie zielonymi commitami
  (testy + build po każdym) i aktualizuj opis PR kumulacyjnie. Nie otwieraj
  drugiego PR w tej samej sesji — scalenie PR to decyzja właściciela i kończy sesję.
- **Projekt jest prowadzony przez sesje Agent Arena** (ADR 0013). Scalenie lub zamknięcie
  PR sesji **kończy sesję kodowania** — po tym momencie agent nie może już modyfikować
  GitHuba (push, PR, komentarze). Nowa sesja **nie ma dostępu do stanu lokalnego**
  poprzedniej: startuje wyłącznie z gałęzi `main` i z tekstu pierwszego promptu.
- **Obowiązkowy etap zamknięcia sesji:** wypisz w czacie jeden blok tekstu —
  *instrukcję przekazania projektu* dla następnego agenta (pierwsze kroki i oczekiwane
  wyniki `npm test`/`npm run build`, dokumenty do przeczytania, zasady nienegocjowalne,
  stan po scaleniu z wynikami benchmarku, kolejka zadań, pułapki środowiska).
  Część trwałą tej treści zapisz w `docs/PROJECT_HISTORY.md` i `docs/setup/HANDOFF_<data>.md`.
  Blok przekazania jest sugestią dla następnej sesji — w razie rozbieżności wygrywa repozytorium.

## Nienegocjowalne granice

- Engine jest autorytetem reguł i stanu.
- **Zgłoszenie ≠ reguła.** Zmianę sugerowaną przez zgłoszenie z rozgrywki
  weryfikujesz wobec Oracle text (pliki `docs/cards/scryfall-*.json`) i CR
  PRZED wdrożeniem. Gdy sugerowana naprawa zmienia legalność (cele, koszty,
  efekty) niezgodnie z Oracle — NIE wdrażasz: zgłaszasz właścicielowi
  rozbieżność z powołaniem na regułę i czekasz na decyzję. Lekcja L57
  (2026-08-23, wycofany fix M200/A).
- UI i kontrolery wysyłają intencje/wybory; nie mutują bezpośrednio stanu.
- Core nie zawiera specjalnych przypadków rozpoznających konkretną kartę po nazwie/ID.
- Kontroler otrzymuje widok gracza, nie pełny stan z ukrytymi informacjami.
- Agent LLM nie jest walidatorem reguł.
- Nie oznaczaj karty jako obsługiwanej bez testów i jawnego zakresu.
- Nie dodawaj masowo grafik, baz i wygenerowanych artefaktów bez uzgodnienia storage/licencji.
- Nie przepisuj istniejącej aplikacji przed jej uruchomieniem i udokumentowanym audytem.
- **Znalezione błędy i uproszczenia NAPRAWIAJ u root cause, nie maskuj.**
  Jeśli kod crashuje lub daje zły wynik, znajdź przyczynę (dlaczego obiekt nie
  ma pola? dlaczego trigger odpala w złym kontekście?) i napraw ją — zamiast
  dodać `return`/`try-catch`/warunek-specjalny, który ukrywa symptom. Maskowanie
  przenosi błąd w czasie i utrudnia diagnozę. Jeśli naprawa root cause wymaga
  decyzji właściciela (np. zmiana architektury), zgłoś to jawnie.

## Jak dokumentować pracę

Przy zmianie kodu lub projektu sprawdź, czy należy zaktualizować:

- `docs/PROJECT_HISTORY.md` — dziennik sesji (NIE lektura startowa; grep punktowo);
- `docs/ROADMAP.md` — ukończone lub zmienione etapy;
- `docs/WORKFLOW.md` i `SECURITY.md` — jeśli zmieniają się zasady pracy lub ochrona repozytorium;
- ADR — nowa istotna decyzja lub zastąpienie poprzedniej;
- dokumentację wsparcia kart/mechanik;
- instrukcję uruchomienia i testów.

Nie duplikuj bieżącego statusu w wielu miejscach. Szczegóły historyczne należą do commitów/ADR i `docs/PROJECT_HISTORY.md`, a krótki stan bieżący do handoffu sesji.

### Gdzie zapisać regułę, żeby nie przepadła

Decyzja właściciela (2026-08-14): **reguły trwałe nie mogą mieszkać w handoffie**
— handoff opisuje jedną sesję i traci aktualność. Zanim zapiszesz wniosek,
wybierz miejsce:

| Rodzaj treści | Miejsce | Trwałość |
|---|---|---|
| Wiążąca decyzja o granicach, modelu stanu, protokole, deploymencie | ADR (`docs/decisions/`) | trwała, formalna |
| Powtarzalny wniosek diagnostyczny, pułapka, heurystyka pracy | `docs/LESSONS.md` | trwała, nieformalna |
| Plik startowy sesji i kolejność lektur | ten plik §0 (`AGENTS.md`) | trwała |
| Zasada obowiązująca każdego agenta | ten plik (`AGENTS.md`) | trwała |
| Stałe ograniczenie środowiska (sandbox, git, sieć, limity) | `docs/setup/ENVIRONMENT.md` | trwała |
| Stan i kolejka jednej sesji | `docs/setup/HANDOFF_*.md` | jednorazowa |
| Roadmapa jednego zadania | `docs/plans/PLAN_*.md` | jednorazowa |
| Pomysł „może kiedyś się przyda" | `docs/backlog.md` | trwała, niezobowiązująca |

**`docs/backlog.md` to NIE jest lista zadań** (decyzja właściciela
2026-08-17 — plik nazywał się wcześniej `docs/TODO.md`, co mylnie sugerowało
kolejkę). Wpis w backlogu nie upoważnia sesji do wzięcia się za temat:
zadania przychodzą od właściciela w czacie. Backlog służy do zapisania
rozpoznania, żeby nie robić go drugi raz.

Jeżeli w trakcie sesji trafisz na pułapkę, która zmarnowała Ci czas i może
powtórzyć się w przyszłości — **dopisz lekcję do `docs/LESSONS.md`** (format:
`## LN (data) — tytuł`, objaw → przyczyna → reguła). Spójności rejestru ADR
i formatu lekcji pilnuje `test/docs-decisions.test.js`.

## Oczekiwania wobec zmian

- Pracuj ciągle w ramach bieżącej sesji: nie zatrzymuj się po podetapie ani nie proś o wdrożenie tylko dlatego, że zakończyła się checklista.
- Koduj aż do decyzji projektowej właściciela albo do braku niezbędnych danych wejściowych.
- Przy większym zakresie aktualizuj istniejący PR zamiast sztucznie dzielić pracę na małe PR-y.
- Preferuj małe, odwracalne przyrosty wewnątrz ciągłej pracy.
- Najpierw test odtwarzający zachowanie lub błąd, potem implementacja, gdy ma to sens.
- Testy core nie powinny wymagać DOM-u, sieci ani grafik.
- Każde źródło losowości w grze powinno być kontrolowane i seedowalne.
- Błędy walidacji powinny być maszynowo rozpoznawalne oraz czytelne dla UI.
- Zmiany formatu danych powinny mieć plan migracji lub adapter.
- Nie rozszerzaj zakresu Comprehensive Rules „na zapas”; implementuj potrzebną abstrakcję bez zamykania drogi do rozwoju.
- **Patchuj chirurgicznie.** Staraj się podmieniać minimalną ilość kodu
  (pojedyncze linie, bloki, warunki) zamiast całych funkcji czy plików.
  Jeżeli wymiana całej funkcji lub pliku jest niezbędna, przed zapisaniem
  **dwukrotnie sprawdź**, czy nowa wersja nie zgubiła istotnych elementów
  oryginału — zmiennych, pól, odwołań do innych funkcji, warunków brzegowych.
  Po zmianie przejrzyj `git diff` i wyjaśnij w opisie commita, co zostało
  zachowane. Szczegóły: ADR 0016.

## Decyzje architektoniczne

Nowy ADR jest potrzebny, gdy zmiana:

- ustala lub zmienia granice komponentów;
- wybiera istotną technologię lub sposób persistence/deployment;
- zmienia model stanu, eventów, FoW albo determinizmu;
- wprowadza trwały kompromis wpływający na wiele funkcji.

Użyj szablonu z `docs/decisions/README.md`. Nie edytuj historii zaakceptowanego ADR tak, aby zmienić znaczenie decyzji; utwórz nowy ADR, który go zastępuje.
